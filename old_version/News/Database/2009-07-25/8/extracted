Maniak se spustil horskou dráhou na bruslích!   Dirk Auer sjel na kolečkových bruslích horskou dráhu Foto:  YouTube             VIDEO: Adrenalinový šílenec Dirk Auer z Německa se vydal se svými kolečkovými bruslemi do výšky 30 metrů a vytvořil světový rekord, když se dolů po horské dráze řítil rychlostí 90 km/h!           Dirk Auer se rozhodl dosáhnout něčeho, co se zatím nikomu nepodařilo – na bruslích projel dráhu smrti s délkou 860 metrů jen za minutu. Za použití speciálně upravených kolečkových bruslí se pokusil sjet obří horskou dráhu v zábavním parku ve Stuttgartu.  36leý odvážlivec přiznal, že tímto riskantním kouskem pořádně ohrozil svůj vlastní život. „Byl to totálně nebezpečný nápad, mohlo se totiž přihodit tolik nepředvídatelných věcí,“ prohlásil. Horská dráha je vyrobena z dřeva a železné konstrukce, takže se dá vždy očekávat nějaký zatoulaný klín nebo šroub, které by nebyli až tak ploché – a nesmírně nebezpečné. „Když by vozík, na který jsem připevnil svoje brusle, zavadil jen o jediný trčící předmět, určitě bych vyletěl z dráhy a při té rychlosti téměř jistě zahynul,“ dodává. Kromě toho, že se Auer na toto šílenství připravoval dva měsíce, sestrojil i pohyblivý vozík, při výrobě kterého strávil až 110 hodin a použil spolu 16 koleček na každé straně. Auer také řekl, že na jakékoliv selhání ani nepomyslel. „Když jsem dorazil na start, byl jsem 30 metrů nad zemí, a ten nepředstavitelný spád mi dovolil řítit se rychlostí 90 kilometrů za hodinu."  „V některých momentech byla dráha tak strmá, že jsem se ocitl v poloze 90 stupňů vzhledem ke sklonu dráhy, takže bylo nesmírně důležité dosáhnout co největší trakce, jak bylo možné. Naštěstí vyšlo všechno podle plánu, byla to nakonec obrovská zábava.“ Dirka Auera, který bydlí blízko Frankfurtu, po tomto kousku považují za nejextrémnějšího in-line bruslaře na světě. Drží totiž už jeden rekord - na kolečkových bruslích dosáhl rychlosti neuvěřitelných 305 km/h – nechal se totiž táhnout za Porsche GT2.         