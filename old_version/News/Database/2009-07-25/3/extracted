jsou v přesile a berou vše Opičí zloději: Specializací jsou auta se střešním kufrem    Foto:  Isifa.com       Projet touhle džunglí je o strach. Budete tady totiž okradeni. Opicemi. A nemáte proti nim žádnou šanci. Jsou v přesile. A berou vše. Včetně spodního prádla. A vy jen bezmocně přihlížíte...   Loupež se vyplácí. Banda paviánů v safari parku Knowsley poblíž britského Liverpoolu se specializuje na auta, která mají na střeše upevněné nosiče. Před zraky bezmocných řidičů a pasažérů se paviáni zmocňují jejich majetku. Vedení parku před malými loupežníky důrazně varuje všechny návštěvníky. Pokud mají zavazadlo na střeše, měli by zvolit raději cestu, která je od výběhu bandy lumpů v bezpečnější vzdálenosti.       Žena za volantem jen bezmocně přihlíží, jak jí banda lupičů rabuje zavazadlo. Takhle to podle pracovníků parku vypadá v reálu...   Manažer David Ross prozradil, že když k loupeži došlo poprvé, nepřikládali tomu žádnou váhu. Stížnosti se ovšem začaly množit a na světě byl problém. Podle Rosse ale mnozí návštěvníci parku ignorují varování, proto zaměstnanci parku jedno takové přepadení zinscenovali, aby předvedli, co opice dokážou...         