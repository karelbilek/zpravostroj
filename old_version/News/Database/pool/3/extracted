AKTUALIZOVÁNO: V obci Husí Lhota nedaleko Mladé Boleslavi odpoledne zahradní sekačka na trávu vážně poranila dvouletého chlapce. Podle našich informací došlo k amputaci ruky!Tragédie se stala, když otec dítěte sekal trávu u domu. Po zranění zpanikařil, naložil dítě do auta a sám ho vezl do mladoboleslavské nemocnice. Teprve cestou volal na tísňovou linku záchranné služby, která pro dítě okamžitě vyslala vrtulník. Ten zraněného chlapečka transportoval do nemocnice v pražském Motole.Záchranka ani policie v této chvíli ještě nechce sdělovat podrobnosti případu. "Můžeme potvrdit, že došlo ke zranění dvouletého dítěte," uvedla zatím pouze mluvčí středočeské záchranky Tereza Janečková.