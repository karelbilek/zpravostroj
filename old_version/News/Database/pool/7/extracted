Královna burlesky a uměleckého striptýzu Dita von Teese (36) předvedla na nedávném vystoupení v Paříži kostým, který předčí všechny ostatní. Jeho součástí je cizí ruka mezi jejíma nohama.Na bradavkách střapce, přes úzké kalhotky a po stehně se jí vinou cizí mužské ruce ve svítivě oranžových rukavicích. Vystoupení bývalé manželky Marilyna Mansona jsou vždy propracovaná do detailů. Pánům v pařížském kabaretu přesto vyschlo v ústech, když spatřili Ditinu nejnovější kreaci.Odkud vlastně Dita pochází? A jak se ke své ´práci´ dostala?Vlastním jménem je Heather Renée Sweet. Na svět přišla 28. září 1972 v Rochesteru v americkém Michiganu jako dcera manikérky a opraváře strojů. Už jako dívku ji fascinovala zlatá éra Hollywoodu. V pěti let začala navštěvovat baletní školu, od 13 vystupovala s lokální baletní skupinou. Když jí bylo 15 prodávala v obchodě se spodním prádlem, o čtyři roky později pak už předváděla své tělo ve striptýzových barech.Začala se specializovat na čtyřicátá léta a záhy se stala fetišistickou ikonou. Její fotografie otiskovaly specializované časopisy, vrcholem se stalo v roce 2002 prosincové číslo Playboye. Dnes má na kontě několik menších rolí v seriózních filmech a přehlídky pro prestižní návrhářské domy. V prosinci roku 2005 se provdala za kontroverzního zpěváka Marilyna Mansona. Po roce zažádala Dita o rozvod. Důvod? Mansonovy nevěry a nepřekonatelné rozdíly povah.