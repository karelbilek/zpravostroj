Ztraceného psa se podařilo najít Dáda Patrasová: Září štěstím! Našla ztracenou fenku!    Foto:  archiv D. Patrasové       Královna dětských srdcí Dagmar Patrasová (53) našla milovanou ztracenou fenku Julinku. Když Dáda na dovolené v Chorvatsku zjistila, že se hospodyni, která se o psa a dům na Vinohradech starala, Julinka ztratila, zhroutila se.   „Naštěstí se Julinka už našla, jsem moc šťastná,“ svěřila se Blesk.cz Patrasová, která je právě v Rakousku. Vypátrat zaběhlou dvouletou kokršpanělku se podařilo i díky čtenářům Blesk.cz, kteří s hledáním Patrasové pomohli.       „Všem, kteří mi v hledání Julinky pomohli, moc děkuji,“ dodala šťastná Patrasová. Ta se o zmizení milovaného mazlíčka dozvěděla na dovolené v Chorvatsku a byla to pro ni velká rána.   „Hned jsem volala jasnovidce, který mi řekl, že si v neděli ráno Julinku špinavou a vystrašenou z bouře odnesla dívka ve věku 14 - 16 let a že ji má na Zahradním městě,“ prozradila Patrasová.   Když pak na Blesk.cz o své ztrátě informovala, zapojili se do hledání i desítky čtenářů, kteří chtěli oblíbené Dádě pomoci. A jejich snaha byla nakonec úspěšná.         