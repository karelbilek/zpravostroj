další cestující vážně zraněni Írán čelí další letecké tragédii: 17 mrtvých!    Foto:  ČTK       Další letecká katastrofa! Špatné přistání letadla v severovýchodním Íránu stálo život nejméně 17 lidí a dalších 19 utrpělo zranění. Nehoda se stala jen devět dní po letecké tagédii na severu Íránu, při níž zahynulo všech 168 osob.   Letadlu, které havarovalo v pátek, se při přistávání ve městě Mašhad vzňaly pneumatiky, stroj sjel z dráhy a narazil do zdí v její blízkosti. Hořet začalo také v kokpitu. Stroj patřil soukromé společnosti Aria.   Íránský letecký park je podle odborníků ve špatném stavu, za což jsou částečně odpovědné mezinárodní sankce. Neumožňují Íráncům dokupovat náhradní díly pro staré stroje.   Z Ruského stroje Tu-154 společnosti Caspian, který se zřítil 15. července, pouhých 16 minut po startu se nikdo nezachránil.         