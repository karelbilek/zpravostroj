nevědomky podepsala souhlas s kandidaturou Pornohvězda Dolly Buster jde do voleb! Nedobrovolně!     Foto:  abl       Bývalá německá pornohvězda českého původu Dolly Buster, vystupující pod jménem Nora Baumbergerová, kandiduje opět do voleb! Objevila se na kandidátce v dolnorýnském Weselu.   Poté co před pěti lety neuspěla v Česku v klání do Evropského parlamentu, se nyní objevila na kandidátce do městské rady. Podle serveru časopisu Der Spiegel ale nedobrovolně. Podle jejího manžela je oslovili přátelé z vedení strany Nezávislé voličské sdružení Weselu (UWW) a požádali je o podporu. "Mysleli jsme přitom, že bychom se stali členy, ne že bychom hned kandidovali do městské rady," vysvětlil Josef Baumberger.        Místo přihlášky do strany ale prý nevědomky podepsali souhlas s kandidaturou. Baumberger tvrdí, že je připraven svému podpisu dostát, jeho žena ale ne. Naštvalo ji prý, že její jméno bylo bez jejího vědomí zneužito pro kandidátku UWW.   Někdejší hvězda filmů pro dospělé na ní přesto zůstane. Volební lístky jsou již v tisku a termín na odvolání kandidatury už vypršel. "Z tohoto důvodu nemůže paní Baumbergerová svou kandidaturu stáhnout," uvedla mluvčí městské volební komise.   Zda se v případě zvolení Dolly Buster na podzim svého mandátu ujme, je tak podle magazínu nejisté.         